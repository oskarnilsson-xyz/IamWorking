
8
De Instagram-inlägg som analyserades var från influencers med livsstilsrelaterad hälsa som
huvudfokus. Första inklusionskriteriet var att Instagramkontots biografi antingen innehöll
beskrivningar med relaterade ord för att besvara syftet, som ”hälsa”, i sig själv eller i
kombination med ”livsstil”. Dessa ord kunde stå med text men också finnas med i länkar på
profilen och både engelska och svenska accepterades. För att avgränsa urvalet användes även
följande inklusionskriterier: att influencern var svensk samt att minst tre bilder av de 12
senaste bilderna passade in med kriterierna för de typ av inlägg som sedan analyserades.
Kontot skulle ha minst 7 000 följare för att säkerställa att det hade en tillräckligt stor
följarskara, men även för att få med så kallade mikro-influencers som har högre engagemang
på sina konton. Konton som endast la ut recept exkluderades eftersom livsstilsrelaterad hälsa
även innefattar träning och kropp. Konton med endast videor exkluderades också, då det inte
fanns utrymme för att analysera dessa. Endast inläggen analyserades och kommentarer
exkluderades, detta på grund av att syftet var att undersöka framställningen av
livsstilsrelaterad hälsa utifrån hur influencers presenterar detta.
Inläggen som valdes ut för analys innehöll antingen någon form av
• träning, träningskläder eller gym i bild
• kropp i centrum av bilden eller avklädd/delvis avklädd
• kost i bild, men inte endast recept som tillhörande text
Valda konton
I tabell 1 presenteras de valda Instagramkontona med användarnamn, antal följare och den
biografi de själv skrivit för att visa hur de presenterar sig själva. Emojis inte inkluderade.
Tabell 1. Beskrivning av Instagramkonton
Namn Antal
följare
Beskrivning av konto
@lesscarbs 62,8K Fanny Lindkvist – Mat & hälsa
Författare
Hälsoinspiratör #hållbarhet
Ohämmad idéspruta
Författare x 2
Lyfter astungt på @gattitraning
Lesscarbs.se 900+ recept och tips
Linktr.ee/lesscarbs
@wellness_thessan 10K TRÄNING HÄLSA VÄLMÅENDE
Gävle, 43
9
Träningsglad
Utmattningssyndrom
Psykisk ohälsa
@matte_armyfitness
@gaamnutrition GAAMTESSAN
@icaniwill FITNESSTHESSAN15
Click.adrecord.com/?c
@wellnesswicky 18K Hälsa & Livsstil Inspiratör WW
Webbplats om hälsa och välbefinnande
Inspiration till hälsosam livsstil
Tips & recept på hälsosam mat, godsaker, träning
Viktnedgång 38,2kg
info@wellnesswicky.se
#wellnesswicky
Wellnesswicky.se/
@elsahassler 10,5K ELSA HASSLER Health Wealth
Medical Student
Diploma of Sports
Barry’s trainer
Gothenburg, Swe
Bit.ly/3spgcMZ
@linnstrand 84,7K Linn Strand FITNESS HEALTH
Tränare
PT & Nutritionist, PT-Online Coach
@officialbetterbodies
@rapunzelofsweden
@nocco @barebells @lifesum
Linn@linnstrand.com
www.linnstrand.com
@idas_fitness 12K Fitness, health, bodybuildning
Swe, 20/y, heavy hipthrusts & lots of food
Personal development
@gaamnutrition @proteinbolaget
@jennysfreed 56,8K SELFLOVE HEALTH GRLPWR
Offentlig person
JENNY SVEDBERG FREÉD
Tyngdlyftare/coach, föreläsare, inspiratör & vann
kampen mot psykisk ohälsa
Team @nocco @tyngre
Clic.to/Nyakolivetjenny
@lthylifestyle 12K Olivia. Dietiststudent
Lagom nyttigt! Evidensbaserat utan förbud, hets eller
rädsla. Det är hälsa på riktigt!
10
Blå länk = alla mina recept
Lthy19.wixsite.com/minsida/blog
@vickanswellnes 13,2K Vickan Bra mat, bra träning
Hälsa/skönhet
Samarbetspartners
ICIW: VickansWell15 – 15% på allt
Tillskottsbolaget: Vickans20 – 20% på Solid
Nutrition
Wolt: VickansWellness – 50kr rabatt
Lifesum.com/redeem/Vickanswellness30
@madeleine_rydbeck 29,5K Träningstips PT online
Webbplats om hälsa och välbefinnande
Bygger starka kvinnor inifrån och ut!
PT, kostrådgivare, mammamage cert.
Hållbar hälsa utan dieter och förbud
(PT Online-Webkurser
Livsnjutare
www.lifeatcore.com
Svenljunga
@beatircekruses 12,9K Beatrice Kruse Hälsocoach
Entreprenör
#goodvibes och enkel hälsa
Online Hälsocoach
PT
@fastsverige
Hemsida+kontakt
www.beatricekruse.com
Datainsamlingsmetod
Metoden för datainsamling var dokumentinsamling, där riktlinjerna för hur mycket material
som skulle samlas in utgick från Danielsson (2012), kortare texter bör motsvara cirka 200
sidor. Denna analys innefattade även bilder vilket omförhandlade storleken för insamlingen
till cirka 100 inlägg, eller till resultatet uppnått redundancy vilket innebär att ny information
inte längre erhålls med nytt material (Patton, 2002). Detta uppnåddes vid 84 inlägg. Insamling
gjordes via instagram.com, och varje valt inlägg skärmdumpades för vidare analys.
Tillvägagångssätt
Sökningar på konton på Instagram genomfördes med sökorden ”hälsa”, ”livsstil”, ”health”
och ”lifestyle”, eftersom svenska influncers kan skriva på både engelska och svenska. Detta
gjordes vid två tillfällen för att undersöka om sökningarna gav olika resultat vilket det gjorde.
11
De kontona som överensstämde med inklusionskriterier beskrivna ovan skärmdumpades och
granskades ytterligare för att säkerställa att de motsvarade inklusionskriterierna eller
omfattades av exklusionskriterierna. 20 konton motsvarade kriterierna och av dessa valdes
därefter 11 konton ut efter den ovan beskrivna urvalsmetoden. Av de senaste 20 bilderna hos
respektive influencer som motsvarade kriterierna (Pilgrim & Bohnet-Joschko, 2019) valdes de
mest innehållstäta inläggen ut för analys, enligt intensity sampling (Patton, 2002). Dessa hade
lagts ut mellan 2019-10-06 till och med 2021-03-11.
Forskningsetiska överväganden
Enligt Vetenskapsrådet (2017) bör samtycke inhämtas om forskning kan skada deltagarna
psykiskt eller fysiskt eller om den innefattar känsliga personuppgifter. Denna undersökning
avsåg inte att behandla Instagram-profilers person utan undersökningen behandlade endast
inlägg som var öppna för offentligheten: alla instagramkonton som undersöktes var ”öppna”,
det vill säga att de går att hitta utan att aktivt be om att få tillgång till dessa, vilket innebär att
allt material som samlats in redan fanns tillgängligt och utlagt offentligt av personerna bakom
inläggen. Samtycke hämtades således inte och personerna bakom inläggen visste inte att deras
inlägg granskades men det var att undersöka hur hälsa representeras i offentligheten som var
av intresse för arbetet, inte personerna i sig.
Bearbetning och analys
Vid bearbetning och analys av materialet användes multiodalanalys. Närmandet av språket
och visuella val ses genom denna analysform som val av olika alternativ som speglar sin
kontext. Analysen är därmed förflyttad från grammatiken och koncentreras på att se diskursen
som olika verktyg för att bära sociala värden (Ledin & Machin, 2020; Björkvall, 2019). För
att utföra multiodalanalys av skrift och bild används begreppen ideationell, interpersonell och
textuell metafunktion. Dessa är olika betydelser som text och bild kan uttrycka och beskrivs
mer utförligt under Analysverktyg. Genom en multiodalanalys närmas även delar av helheten
på ett relativt ofixerat sätt, till skillnad från andra läror om semiotik. Exempelvis kan inte
enligt endast färgen röd tolkas för sig själv (som exempelvis tecken på fara) utan måste ses i
sin kontext vilket kan ge den en annan mening (Ledin & Machin, 2020). Tillexempel så
tolkades inte alla bilder tagna från ett perspektiv ovanifrån som ett maktutförande utan i sin
kontext kunde det tolkas som en vinkel som fick med vad utsändaren ville visa upp och hur.
Såväl text som visuella element ses därför i förhållande till varandra (Ledin & Machin, 2020).
Dessa delar kan ses som semiotisk resurser med betydelsepotentialer, vilka inte heller kan
12
inneha vilken innebörd som helst eftersom de verkar inom vissa kulturella och sociala
sammanhang (Björkvall, 2019).
Socialsemiotik och det teoretiska ramverket
Multimodalanalys bygger på socialsemiotik, en teori som ser kommunikation som val mellan
tillgängliga alternativ. Dessa olika alternativ har som ovan beskrivits, betydelsepotentialer.
Exempelvis beskrivs människor och ting aldrig neutralt utan kontexten spelar roll för hur
utsändaren väljer att framställa något. Genom valen av alternativ i hur något beskrivs kan
värden som speglar kontexten urskiljas (Ledin & Machin, 2020). Vidare exemplifierar Ledin
och Machin (2020) detta genom modalitet, säkerheten i uttalanden (som beskrivs närmare
nedan): dessa kan innehålla flera alternativ, som ”jag måste göra” kontra ”jag kommer göra”.
Dessa två alternativ har olika betydelsepotential i den benämningen att det senare alternativet
inte innehåller samma nivå av åtagande. Betydelsepotentialen i en semiotisk resurs är viktig i
socialsemiotik, eftersom den inte är helt fixerad utan skapas och kan omskapas (Kress, 2009).
Det teoretiska ramverket användes med deduktiv ansats, det vill säga att teorierna användes
som det perspektiv vilken analysen utgick från (Henricson, 2012). Detta gjordes för att belysa
hur budskapen formades enligt element av utförande och vad som beskrivs som
livsstilsrelaterad hälsa i diskurs. Socialsemiotiken användes för att belysa betydelsepotentialer
i sin kontext, vilket den gemensamt med performativitet ser som ofixerad: den skapas i
kontexten och förhåller sig till normer, liksom att det även ses som en användning av resurser
som på olika sätt skapar och kan utövas för att uppnå makteffekter (Kress, 2009; Bell, 2007).
Performativitet belyste det som subjektets positionering gentemot normativa diskurser
(Nordgren, 2008) och vidmakthållande och befästande av normer ses genom upprepning
(Bell, 2007). Element av utförande fångade hur budskapet framfördes och bidrog med fler
begrepp för att förklara hur budskapet kan tolkas för typ av önskad effekt (Finnegan Jr &
Viswanath, 2008).
Analysverktyg
Element av utförande - inramning, exemplifiering, narrativ och sensationssökande, beskrivna
i teoriavsnittet om hur budskap framförs i texter, användes först. Detta för att se hur
budskapen formulerades (Finnegan Jr & Viswanath, 2008). Därmed undersöktes hur
budskapet ramades in, det vill säga i vilken utsträckning positiva eller negativa ord användes
om det användes något exempel för att påvisa hur liknande situationer ska bemötas. Vidare
13
undersöktes om utsändaren skapade ett narrativ, som kan utläsas som ett agerande av förebild
eller om det fanns det element av sensationssökande i budskapen som dramatiserade och
förstärkte budskapet.
Interpersonella metafunktioner - För att analysera bildernas interpersonella metafunktioner
undersökes positioneringar gentemot mottagaren genom perspektiven i vilken personer på
bilden avbildats (Björkvall, 2019). Frontal avbildning kommunicerar med mottagaren. Om
personerna däremot inte porträtteras med blicken mot kameran positioneras betraktaren som
observatör. Avbildning i profil ger ett mer distanserat förhållande gentemot betraktaren men
detta beror dock framförallt på den övriga kontexten, vilket gör det mer till en flytande skala.
Avbildningar där det finns ett ovanifrån- eller underifrånperspektiv förmedlar ofta någon sorts
maktposition. Distanser kan användas för att simulera sociala relationer, närbilder förknippas
ofta med intimitet. Adressering förekommer även i kombination med texten. Genom
erbjudanden och krav utlästes den interpersonella metafunktionen i text: ställs en fråga till
mottagaren krävs dennes respons, medan uppmaningar förväntas följas av ett åtagande.
Påståenden kräver däremot inte aktivitet, utan detta kan accepteras som sanning eller inte.
Erbjudanden förväntas ofta få en accepterande respons (Björkvall, 2019; Ledin & Machin,
2020).
Ideationella metafunktioner – behandlade representation av olika mänskliga erfarenheter av
världen. Detta kan enligt Björkvall (2019) vara en beskrivning av någon eller något. För att
beskriva hur livsstilsrelaterad hälsa representerades undersöktes meningen i objekten på
bilder, hur människorna på bilden var representerade och vilken typ av bakgrund som använts
och vad den signalerade. Denotation var det första steget – här sågs bilden genom ett
dokumenterande syfte. Däremot är framställningen aldrig helt neutral då det finns val kring
vad som dokumenteras (Ledin & Machin, 2020). Därefter användes konnotation för att
analysera vilka värden och idéer som bilden kan bära. Objekt i bilden kunde bära på olika
associationer och som exempel så kunde objekt i bilden ”bytas ut” mot något annat för att
konkretisera vad som bar mening och vad som skulle förändras med meningen genom
förändringen av något av det visuella (Ledin & Machin, 2020). Värden och ideologiska
effekter sågs också genom uttryck kopplade till sociala- och kulturella symboler och koder.
Exempel på detta kunde vara hårstilar och kläder (Ledin & Machin, 2020). Individualisering
och kollektivisering kan i text analyseras genom användandet av pronomen (Björkvall, 2019).
Exempelvis hur människor beskrivs som individer eller grupper genom jag, du, vi och ni.
14
Händelser i bild utlästes genom olika processer, exempelvis om det genom materiella
processer på en bild går att utläsa att något specifikt görs på bilden. Exempelvis kan hantlar i
handen på en person i bild indikera att personen tränar på bilden. Ansiktsuttrycken i bilderna
gav en uppfattning om vilka känslor som förmedlas, så kallade emotionella processer (Ledin
& Machin, 2020). Språkliga processtyper utlästes genom om eller hur vem, vad eller
någonting hade en deltagarroll som kan knytas till processer och dessa har, gör och är
(Björkvall, 2019). Exempel från Björkvall (2019) är ”Fryser du?”, vilket är en mental process
där du knyts samman med verbet fryser genom upplevelse.
Textuell metafunktion – Här undersöktes helheten, det vill säga hur kompositionen har
använts för att ge ett motiverat helhetsuttryck som skapar mening till mottagaren (Björkvall,
2019). Exempelvis är det enlig västerländsk tradition vanligt att läsa från vänster till höger,
vilket kan ge den kompositionen på ”före” och ”efter” bilder på bantning förståelsen i vilken
ordning dessa förekommer. Kontraster mellan bild och text kan förekomma, eller så bekräftar
de varandra (Björkvall, 2019). Detta var av extra intresse för den sista frågeställningen, då
kontrasterad bild och text kan skapa kontrasterande budskap, eller rent av motsäga något av
varandra.
Modalitet - som lingvistiskt begrepp handlar om hur och med vilken säkerhet uttalanden görs,
vilken typ och vilken nivå av sanning som uttalas (Björkvall, 2019). Exempelvis kan
användning av ”möjligen” i en mening avslöja med vilken säkerhet ett uttalande görs. Det kan
också användas i förhållande till andra, eftersom det inte handlar om den objektiva sanningen
utan kan ses som interpersonell kommunikation i den benämningen att den kan fungera som
ett sammanförande mellan vissa och distansering från andra. Exempelvis, ”vissa verkar tro
men vi vet” (Ledin & Machin, 2020). Modaliteten i texten analyserades utefter dessa kriterier.
Vid analys av modalitet i bild handlar det snarare om vilken verklighet som avbildats och vad
som är utelämnat, markerat eller suddigt. Det är inte heller här den objektiva sanningen som
avgör hur hög modaliteten är, utan hur den är representerad. Exempelvis kan något ha hög
naturlig modalitet, det vill säga att vi ser det som hur vi skulle tänkt oss att det sett ut om vi
sett det på plats. Med hjälp av hur färger, ljus och skuggning använts gjordes djupare tolkning
av detta. Analysen av modaliteten utgick därmed från hur ljus istället för mörker använts och
15
vilken skala av färger som använts för att förmedla vad, samt vad som är markerat respektive
utsuddat (Ledin & Machin, 2020).
Utförande av analys
Bearbetning och analys av det insamlade materialet följde ovan beskrivna begrepp i följande
steg (Björkvall, 2019): först listades de viktigaste elementen i varje inlägg för sig och därefter
styrde syfte och frågeställningarna den vidare analysen. Utformande av budskapet
analyserades enligt element av utförande. Därefter analyserades interpersonella betydelser,
hur personer i bild- och texthandling relaterade till varandra samt hur de relaterade till
mottagaren genom distanser och vinklar. I nästa steg analyserades representationen av världen
i form av analys av visuella element, exempelvis hur representerades eller porträtteras vissa
egenskaper. Därefter analyserades hela kompositionen mellan elementen. Modalitet
analyserades genom vilken verklighet elementen kan kopplas till och pålitligheten i de olika
elementen, tillexempel hjälpverb i text och upplösningar och markeringar i bild (Ledin &
Machin, 2020; Björkvall, 2019).
Därefter undersöktes huruvida upprepningar förekom eller om diskursen omförhandlades,
både i enskilda inlägg men också i hela materialet under genomläsning för att skapa initiala
koder. Struktureringen av den samlade analysen utgick från fonetisk iterativ metod. Initial
kodning gjordes under första analyssteget, first-cycle coding, därefter strukturerades och
parades de första koderna ihop och dessa analyserades för att skapa nya koder och kategorier
väsentliga utifrån frågeställningen, så kallad second-cycle coding. Kategorier formulerades
utefter vad som var beskärningspunkten hos de tillhörande koderna (Tracy, 2018).
RESULTAT
Resultat av analysen presenteras genom fyra kategorier med tillhörande koder i tabell 2.
Tabell 2. Kategorier
Kategori Goda effekter “Strong is the
new skinny”
Självpresenterande Mottagare
Koder Psykiskt mående
Livskvalité
Ideal
Formens värde
Bärare
Experter
Jämförelse
Din attityd styr
Ansvar
16
Goda effekter
Att beskriva kost och träning med vilka effekter de hade framkom återkommande i
beskrivningen av dessa. Positiva inramningar (Finnegan Jr & Viswanath, 2008) gjordes på
träningens och matens effekt på livet i stort.
Psykiskt mående
Många influencers lyfte träningens effekt på måendet som en viktig anledning till att träna.
Exempelvis lyfts endorfinkicken som en drivkraft i inlägget från @elsahassler, 26/11 2020:
Figur 1.
I figur 1 adresserar Elsa mottagaren med blicken i kameran och kräver således dennes
uppmärksamhet enligt interpersonella metafunktioner (Björkvall, 2019; Ledin & Machin,
2020). Ideationella metafunktioner ses genom träningskläderna och den rödaktiga tonen på
huden, dessa tolkas som betydelsepotential av träning och fysisk aktivitet, eftersom träning
orsakar värmepåslag i kroppen och träningskläder bärs vid träning. Bildens modalitet är ljus i
tonerna, vilket inger känsla av positivitet (Ledin & Machin, 2020) och i texten betonar Elsa
att endorfiner är en av många anledningar att träna. Det går att tolka som att det finns fler
anledningar till att träna, men i detta inlägg fokuserar Elsa på endorfinerna. Dess effekt
utläses genom leendet, det intima avståndet i bilden som bjuder in mottagaren till en
emotionell process att dela glädje med Elsa (Björkvall, 2019). Även genom hashtags som
17
#endorphinhigh –hög på endorfiner, beskriver effekten för mottagaren. Hashtag #hälsa
kommunicerar att den endorfinkick som träning ger är hälsa, samt att den är för dig själv
genom hashtagen #workoutforyourself – träna för dig själv. Hela inlägget känns positivt i den
textuella metafunktionen.
Det fanns fler versioner av hur träning fått influencerna att må bra och detta bar ett stort värde
för att fortsätta, särskilt vid psykisk ohälsa - @wellness_thessan lyfte hur endorfiner hjälpte
henne med en pågående depression och att träningen därav hade betydelse för att inte må
sämre. Både @beatricekruses och @vickanswellness tar upp tidigare ätstörningar, både nära
och längre ifrån nutiden – med efter-bilder på tränande kroppar på gym som uppvisas som
bevis på friskhet, vilket kopplar träningen som faktor för friskhet i motsatsförhållande till
psykisk ohälsa. Att fokusera på hälsa istället för utseende och kroppskontroll är bättre för
motivationen (Greenleaf & Rodriguez, 2021), vilket ger ett positivt omförhandlande av vad
som kan motivera till att träna.
Livskvalité
Flera influencers beskrev hur vissa livsmedel kunde bidra till livskvalité och därför vara en
del av en hälsosam livsstil och att de inte skulle ha effekter som dålig hälsa eller ett förlorande
av formen i det stora hela. Detta blir tydligt i ett inlägg från @lthylivsstil, 3/3 2021:
Figur 2.
